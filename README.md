# Temat pracy: System zapisów do promotorów

**Aplikacja mobilna**

W systemie wyróżnimy trzech aktorów: **_promotor_**, **_student_** oraz **_pracownik dziekanatu_**.

Dla grupy promotorów przewidziana jest strona profilowa, która zbiera w jednym miejscu wszelkie informacje określające ich preferencje co do tematyki prac. Przykładowa strona profilowa promotora zawierałaby następujące informacje:
- tytuł, imię, nazwisko promotora, krótka informacja o sobie (ogólna)
- miejsce na dodanie zdjęcia
- proponowana tematyka prac
- niechciane tematyki prac
- miejsce na przesłanie pliku z prezentacją lub innym dokumentem, który chcą upublicznić studentom
- zainteresowania
- kontakt

Promotor po zalogowaniu w każdym momencie może edytować powyższe informacje i podejrzeć listę zapisanych do niego studentów oraz osób z grupy oczekującej. Dodatkowo ma możliwość podglądu plików przesłanych przez pracownika dziekanatu (dane pobrane z USOS – np. ranking uwzględniający średnią ocen kandydatów). Pliki te mogą pomóc w podjęciu decyzji, których kandydatów zaakceptować, a których odrzucić.

Dla każdego studenta przewidziane jest okno listy wszystkich promotorów. Mogą kliknąć w określoną pozycję na liście, aby wyświetlić pełną stronę profilową danego promotora. 

Gdy zapisy zostają otwarte, rozpoczyna się pierwsza etap. W każdym etapie student wybiera innego promotora na trzy przewidziane miejsca, gdzie owe miejsca warunkują, do którego promotora zapytanie o dodanie zostanie przesłane najszybciej. Student trafia następnie do listy oczekującej promotora z pierwszego miejsca. Dany promotor może wówczas zaakceptować prośbę kandydata lub odrzucić ją. W przypadku odrzucenia – sprawdzane są listy promotorów z drugiego i trzeciego miejsca. Jeśli któryś z nich posiada jeszcze wolne pozycje na liście osób zapisanych – prośba kierowana jest właśnie do niego. Analogicznie sytuacje wyglądają w kolejnych etapach, do momentu, aż każdy ze studentów nie otrzyma gwarantowanego miejsca na pracowni dyplomowej.
